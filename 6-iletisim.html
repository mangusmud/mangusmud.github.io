<!DOCTYPE html>
<html>
<body>
<h1>6 - İletişim</h1>

<p>Başka oyuncu karakterleriyle, kimi zaman moblarla ve ölümsüzlerle iletişim kurmak için iletişim kanallarından birini kullanabilirsiniz.</p>

<h2>6.1 Söyle Kanalı</h2>

<p>Bu kanal rol yapma kanalıdır ve sadece sizinle aynı odada bulunanlar söylediklerinizi duyabilir. Siz de ancak bulunduğunuz odada söylenenleri duyabilirsiniz. Karakter dışı (yani oyun dışı) konuşmaları bu kanaldan yapmamalısınız. Bu kanalı örnek olarak şöyle kullanabilirsiniz: söyle Merhaba cüce efendi. Ben yeniyim bu diyarda. bu komut girildiğinde odadakiler yazdıklarınızı şu şekilde görür:</p>

<p>Maru 'Merhaba cüce efendi. Ben yeniyim bu diyarda.' dedi.</p>

<h2>6.2 Haykır Kanalı</h2>

<p>Ayrıca rol amaçlı olarak haykır komutu da kullanılabilir. Bu komutla söylenenler o bölgedeki herkes tarafından görülür. Kullanımı şöyledir:</p>

<p>haykır İmdat! Maru bana saldırıyor! Yardım edin!</p>

<p>Yazdıklarını o bölgedeki oyuncuların ekranında şu şekilde görünür:</p>

<p>Maru 'İmdat! Maru bana saldırıyor! Yardım edin!' diye haykırdı.</p>

<h2>6.3 Kd (Karakter Dışı) Kanalı</h2>

<p>Karakter dışı konuşmalar yapmak için kullanılır. Bu kanalda rol yapılmaz. Bir oyuncuya özel mesaj göndermeyi sağlar. Şöyle kullanabilirsiniz:</p>

<p>kd jai selam</p>

<p>Böylece Jai adlı oyuncuya "selam" mesajını gönderirsiniz. Eğer Jai de size cevap verirse artık konuşmak için her seferinde "kd jai" yazmanıza gerek olmaz. Cevap komutunu kullanırsanız size en son kd mesajı gönderene mesaj atabilirsiniz:</p>

<p>cevap napıyosun iyi misin?</p>

<h2>6.4 Dua Kanalı</h2>

<p>Dua kanalı ölümsüzlerle yani oyun yöneticileriyle çok acil durumlarda iletişim kurmak için kullanılan bir kanaldır. Gereksiz yere kullananlar ceza alabilir. Kullanımı şöyledir:</p>

<p>dua Çıkışı olmayan bir odaya düştüm, lütfen yardım edin...</p>

<p>Bu komut girildikten sonra ekranda şöyle bir yazı çıkar:</p>

<p>Yüzünü gökyüzüne dönüp kadimlerin yardımı için dua ediyorsun! Bu bir duygu değil, ölümsüzlerin diyarına uzanan bir kıvılcım.</p>

<p>Eğer oyunda bir ölümsüz varsa en kısa zamanda size cevap verecek, sorununuza çözüm bulmaya çalışacaktır. Ölümsüzler kim komutuyla erişilen oyuncu listesinde görünmeyebilirler.</p>

<h2>6.5 Ganlat Kanalı</h2>

<p>Oyuncu karakterlerinin iki ya da daha fazlası bir araya gelerek grup oluşturabilirler. Ganlat kanalı grup içi konuşma kanalıdır. Grup oluşturan karakterler bu yolla iletişim kurabilirler. Bu kanaldan söylenenleri sadece grup içindeki karakterler görür. Karakter dışı bir kanaldır. Kullanımı şöyledir:</p>

<p>ganlat Bu bölgede öldürecek canavar kalmadı, biraz da başka bölgelere bakalım...</p>

<p>Bu komutu girdiğinizde grup arkadaşlarınız mesajınızı şu şekilde görür:</p>

<p>Maru gruba 'Bu bölgede öldürecek canavar kalmadı, biraz da başka bölgelere bakalım...' dedi.</p>

</body>
</html>