<!DOCTYPE html>
<html>
<body>
<h1>15-Sıkça Sorulan Sorular</h1>
  
<p>Bu bölümde "NASIL YAPILIR?" belgelerine ulaşabilirsiniz. Kıdemli oyuncular da mud hakkında makale yazarak bize ulaştırırlarsa büyük bir memnuniyetle "NASIL YAPILIR?" altına eklenecektir.</p>

<h2>15.1 Pazar Yeri'ne Nasıl Gidebilirim?</h2>
  
<p>Pazar Yeri denilen oda Selenge'nin hatta tüm mudın kalbi gibidir. Pazar Yeri'ne ulaşmak için öncelikle anımsa komutunu kullanın. Bu komutla Selenge merkezinde bir yere ışınlanacak ve Pazar Yeri'ne oldukça yaklaşacaksınız. Sonrasında aşağıdaki listeye bakın. Belirtilen odalardan Pazar Yeri'ne ulaşma yolları listelenmiştir:</p>

<p>Selenge Tapınağı'ndan 2 güney</p>
<p>Mud Okulu Girişi'nden 1 aşağı 2 güney</p>
<p>Şamanın Odası'ndan 3 güney</p>
<p>Arenadaki herhangi bir odadan 2 yukarı 2 güney</p>
<p>Halk Meydanı'ndan 3 kuzey</p>

<h2>15.2 Nasıl Yiyecek Bulabilirim?</h2>
  
<p>Tabii ki en kolayı fırından satın almak. Öyleyse fırına gitmenin yolunu bulalım. Öncelikle Pazar Yeri'ne gitmesiniz. Pazar Yeri'ne nasıl gidileceğin bilmiyorsanız Pazar Yeri'ne Nasıl Gidebilirim? başlıklı yazıyı okuyabilirsiniz.</p>
<p>Pazar Yeri'ne ulaştıktan sonra 1 batı 1 kuzey gidilerek fırına ulaşılır.</p>
<p>Fırına ulaştıktan sonra liste komutuyla satılan şeyleri görebilir, alış komutuyla satın alabilirsiniz. Örneğin:</p>
<p>alış turta</p>
<p>Bu arada, turta oldukça doyurucudur.</p>

<h2>15.3 Nasıl İçecek Bulabilirim?</h2>
  
<p>Tabii ki en kolayı çeşmeden içmek. Öyleyse çeşmeye gitmenin yolunu bulalım. Öncelikle Pazar Yeri'ne gitmesiniz. Pazar Yeri'ne nasıl gidileceğin bilmiyorsanız Pazar Yeri'ne Nasıl Gidebilirim? başlıklı yazıyı okuyabilirsiniz.</p>
<p>Pazar Yeri'ne ulaştıktan sonra 1 kuzey gidilerek çeşmenin bulunduğu odaya ulaşılır.</p>
<p>Çeşmeye ulaştıktan sonra iç komutuyla su içilebilir. Örneğin şöyle yazabilirsiniz:</p>
<p>iç çeşme</p>
  
<h2>15.4 Nasıl Alışveriş Yapabilirim?</h2>
  
<p>Alışveriş yapmak için öncelikle bir dükkan bulmalısınız. Bu bir bakkal, demirci, fırın veya kasap olabilir. Dükkanda iken liste komutunu kullanarak nelerin satıldığını öğrenebilir, alış komutuyla listelenen şeylerden birini satın alabilirsiniz. Tabii bunun için yeterince paranız da olmalı. Mesela bir ekmek satın almak için şunu yazmalısınız:</p>
<p>alış ekmek</p>
<p>Peki elinizdeki bi'şeyi satmak için ne yapmak lazım? Diyelim ki elinizde bir kılıç var ve onu demirciye satmak istiyorsunuz:</p>
<p>satış kılıç</p>
<p>İşte bu kadar...</p>

<h2>15.5 Nasıl Para Kazanabilirim?</h2>

<p>Mud'da para kazanmanın şöyle yolları vardır:</p>
<p>1 - Birinden borç istemek</p>
<p>2 - Hassan'dan görev almak ve bitirmek</p>
<p>3 - Mob öldürmek</p>
<p>4 - Eşya satmak</p>
<p>Biraz para kazandıktan sonra yapılacak en iyi şey onu bankaya yatırmaktır. Böylece hırsızlar ellerini cüzdanınıza attığında ya da bir savaşçının kılıcı boğazınızı kestiğinde servetinizi kaybetmemiş olursunuz.</p>
<p>Bankanın kullanımı hakkında bilgiyi buradan alabilirsiniz.</p>

<h2>15.6 Banka Nasıl Kullanılır?</h2>

<p>Öncelikle bankanın yerini bulalım. Selenge'de banka işlerine Tefeci Otho bakmaktadır. Buraya Pazar Yeri'nden 1 kuzey 1 doğu 1 yukarı giderek ulaşabilirsiniz. Pazar Yeri'ni nasıl bulacağınızı bilmiyorsanız buraya bakabilirsiniz.</p>
<p>Bankada kullanabileceğiniz 3 komut vardır: parayatır, paraçek ve bakiye</p>
<p>Bankaya para yatırmak için örnek:</p>
<p>parayatır 100</p>
<p>Böylece bankaya 100 akçe yatırırsınız. Bankadan para çekmek için:</p>
<p>paraçek 30</p>
<p>Böylece hesabınızdan 30 akçe çekersiniz.</p>
<p>bakiye</p>
<p>Bu şekilde ise bankada ne kadar paranız olduğunu öğrenirsiniz.</p>

<h2>15.7 Nasıl Öldürülür?</h2>
  
<p>Mud'ın en önemli iki olayı "rol yapmak" ve "öldürmek"tir. Nasıl rol yapılacağına ilişkin yardım belgesine şuradan ulaşabilirsiniz. Peki nasıl öldürülür?</p>
<p>1- Öncelikle öldürebileceğiniz birini bulun. Bu bir oyuncu ya da bir mob olabilir. Mob'lar kod tarafından yönetilen yaratıklardır.</p>
<p>Küçük seviye karakterler Harita başlığından seviyelerine uygun bir bölge bulabilir, buraya seyahat edebilir ve bulduğunuz moblara saldırabilirsiniz.</p>
<p>Fakat bir moba saldırmadan önce tart komutunu kullanarak mobu öldürüp öldüremeyeceğinizi son kez kontrol edin. Örneğin "canavar" isimli bir moba saldıracaksınız öncelikle</p>
<p>tart canavar</p>
<p>yazarak canavarın seviyesinin sizin seviyenize uygun olup olmadığına bakmanız iyi olabilir. Çıktıların kolaydan zora doğru sıralaması şu şekildedir:</p>
<p>Onu silahsız ve çıplakken bile öldürürsün.</p>
<p>O sana rakip olamaz.</p>
<p>O kolay lokmaya benziyor.</p>
<p>Mükemmel eşleşme.</p>
<p>O 'Kendini şanslı hissediyor musun serseri?' dedi.</p>
<p>O sana acımasızca gülüyor.</p>
<p>Ölüm kendini armağan ettiğin için minnettar olacaktır.</p>
<p>2- Öldürmek istediğiniz biri ile aynı odada olun.</p>
<p>3- Saldırın.</p>
<p>4- Dövüş hünerlerinizi kullanın.</p>
<p>5- Öldüremeyeceğinizi anlarsanız kaçın.</p>

<h2>15.8 Ölünce Cesedimi Nasıl Bulurum?</h2>
  
<p>Karakteriniz öldükten sonra eğer din seçmemişseniz Şaman Benginin yanında, din seçmişseniz dininizin tapınağında doğarsınız. Doğduğunuzda çıplak ve hayalet formunda olursunuz ve siz saldırmadığınız sürece kimse size saldıramaz. Hayalet olmanın verdiği özellikler yarısaydamlık ve uçmadır. Böylece bir engelle (kilitli bir kapı, sal gerektiren bir su yüzeyi, uçma gerektiren bir geçit) karşılaşmadan gideceğiniz yere gidebilirsiniz. Ayrıca doğduğunuzda elinizde bir meşale olur ve böylece karanlıkta da yolunuzu görebilirsiniz.</p>
<p>Yapacağınız ilk iş, oyunda page up tuşu ile yukarıdaki satırlara göz atarak öldüğünüz bölgeyi ve odayı tespit etmenizdir. Bölgeyi ve odayı tespit ettikten sonra o bölgenin haritasını açıp yolunuzu takip ederek cesedinizin bulunduğu odaya varmalısınız.</p>
<p>Cesettekilerin hepsini almak için al tümü ceset komutunu kullanın. Aldıklarınızı giymek içinse giy tümü yazın. Eğer cesetteki ekipmanların içinde görünmez bir ekipman varsa onları al tümü ceset dediğinizde alamazsınız. Böyle ekipmanları cesedinizden alabilmek için o ekipmanları görebilmeli, görebilmek içinse ya iksirciden aldığınız sarı iksiri yudumlamalı ya da büyücü iseniz görünmezi saptama büyüsü yapmalısınız.</p>
<p>Görünmezi saptadığınızda bu ekipmanları da alıp giyin. Sonra olarak incele ceset komutu ile cesette bir şey kalıp kalmadığını kontrol edin ve ekipman yazarak üstünüze giydiklerinizi kontrol edin. Ellerinize  giy tümü komutunu kullandığınızda yanlışlıkla meşale ya da iksir şişesi gibi bir şey almışsanız, bunları çıkarın ve silahlarınızı giyin. Yaşam puanınızın hala düşük olduğunu unutmayın. Yaşam puanınızı yükseltmeden sizi öldüren moba( oyunun kontrol ettiği yaratık ) saldırmayın.</p>

<h2>15.9 Nasıl Büyü Yaparım?</h2>
  
<p>Büyü yapabilmek için öncelikle büyü yapma yeteneği olan bir sınıf seçmelisiniz. Savaşçı sınıflar büyü yapamaz. Büyücü bir karakter açtığınızda büyüler yazarsanız, karakterinizin yapabileceği büyüler listelenir. Henüz yapamayacağınız, seviyenizin üstündeki büyülerin yanında n/a yazar. Yapabileceğiniz büyülerin yanında ise kaç mana harcadığı yazar.</p>
<p>Büyülerin bazıları hedef gerektirir bazıları ise gerektirmez. Genelde koruma büyüleri eğer kendinize yapacaksanız hedef gerektirmez. Saldırı büyüleri ise dövüşe başlayabilmek için hedef gerektirir, dövüş başladıktan sonra ise gerektirmez çünkü artık kime saldırdığınız bellidir. Büyü kullanımı şöyledir:</p>
<p>büyü (büyü adı) (hedef)</p>
<p>Mesela fişek büyümüzle bir canavara saldıracağız:</p>
<p>büyü fişek canavar</p>
<p>Mesela zırh isimli koruma büyümüzü kendimize yapacağız:</p>
<p>büyü zırh</p>
<p>Mesela zırh isimli büyümüzü Ahmet isimli arkadaşımıza yapacağız:</p>
<p>büyü zırh ahmet</p>
<p>Büyüler belli bir seviyeden sonra başetmesi zor iştir. Çünkü çok fazla sayıda büyü vardır ve hepsini akılda tutmak dövüş sırasında tek tek yazmak zordur. Bu nedenle kısayollar çok işimize yarar. Numaraları kısayol olarak kullanabilir böylece hızlı bir şekilde büyü yapabiliriz. Mesela zırh büyümüzü 1 numaralı kısayola koyacağız:</p>
<p>kısayol 1 büyü zırh</p>
<p>Bundan sonra 1 tuşuna basıp entera bastığımızda hemen zırh büyüsünü yapabiliriz. Mesela fişek saldırısını 2 numaralı tuşa atayacağız:</p>
<p>kısayol 2 büyü fişek</p>
<p>Burada durum biraz daha farklı çünkü saldırı büyüleri dövüşe başlarken hedef gerektirir. O nedenle önce büyü fişek dedikten sonra canavarın adını yazarak canavara saldırmaya başlarız. Dövüş başladıktan sonra hedefimiz belli olduğu için bu vakitten sonra 2 tuşuna basıp entera basmamız yeterlidir. Otomatik olarak düşmana fişek büyüsü yaparız. </p>
<p>Son olarak küçük bir tavsiye: Büyüleri, saldırı komutlarını, kısayolları dövüş sırasında hızlı bir şekilde defalarca arka arkaya yazmak tehlikeli bir durumdur. Çünkü eğer gücümüz yetmez de kaçmaya çalışırsak kaçamayız. Sebebi ise sunucunun ilk önce yaptığınız bütün saldırıları tamamlamak istemesidir. Arka arkaya hızlı bir şekilde girdiğiniz bütün o komutlar bittikten sonra sizin kaçmanıza izin verir. Bunu önlemek için mutlaka dövüş sırasında sakin bir şekilde ekranı izlemeli bir büyü yapıldıktan sonra ikinci saldırımızı yapmalıyız. Böylece eğer öldüremeyeceğimizi düşünüp kaç komutunu verirsek sırada bekleyen başka komut olmadığından karakterimiz anında kaçar.</p>

<h2>15.10 Nasıl Tanım Yazarım</h2>

<p>Tanım, bir oyuncu karakterinin ya da NPC dediğimiz oyuncu olmayan bir karakterin görünümü (sadece görünümü) hakkındaki bilgidir. Uzak Diyarlardaki her oyuncu TANIM (tanım, tanım +, tanım -) komutunu kullanarak kendi karakterinin görünüşü hakkında bilgi veren bir tanım yazabilir ve diğer oyuncuların (veya NPC’lerin) tanımlarını BAK komutuyla görebilir. (Örnek: bak hassan) Tanım yazmanın belli kuralları vardır. Diyarda bulunan NPC’lerin tanımları, tanım kurallarına pek uymamaktadır. Bu sebeple bu tanımları örnek almamakta fayda var. Tanım yazarken dikkat edilmesi gereken en önemli şey, sadece sana bakan birinin görebileceklerini yazmaktır. Sana bakan karakterin düşüncelerini yazmak en sık yapılan hatalardandır. “Ona bakınca içini inanılmaz bir korku sarıyor” “Onu gördüğünde korkudan elin ayağına dolaşıyor” gibi cümleler karşındakinin kim olduğunu bilmeden onun yerine düşüncelerine karar vermektir. Bu da role ters düşen bir durumdur. Çünkü siz karakteri yeni açmış zayıf bir cüce savaşçı olabilirsiniz, karşınızdaki ise seviye 100 bir ölümsüz olabilir. Size baktığı zaman böyle bir şey görmesi ve hissetmesi tahmin edebileceğiniz gibi oldukça anlamsız. Bu sebeple tanım yazarken hiçbir zaman karşıdaki karakterin düşüncelerine yer verilmez. Ayrıca tanımda kıyafetlerle ilgili bilgi de girilmemelidir. Çünkü bildiğiniz gibi giyilen ekipmanlar sürekli değişir ve tanımımıza ters düşebilir. Diğer bir hata ise karakterinizin o andaki pozisyonu, durumu, bakışları hakkındaki bilgileri tanıma yazmaktır. Çünkü siz uyurken biri size baktığında sizin tanımınızda “Güçlü kollarıyla devasa baltasına yaslanmış ayakta duran cüce keskin gözleriyle sana bakıyor” gibi bir şey yazıyorsa, bu durumu oldukça anlamsız hale getirir. Tanımda esas belirtilmesi gereken şeyler yüzün ve vücudun genel durumudur. Saç rengi, sakal rengi, yüz hatları, varsa yara izleri, dövmeleri, saç sakal şekli, ekipman sınıfına girmeyen ufak takılar, beden yapısıyla ilgili bilgiler (Kaslı mı? Zayıf mı? Şişman mı? Uzun mu? Kısa mı?) tanım olarak yazılması gereken esas bilgilerdir. Yanlış ve doğru yazılmış iki tanım örneğiyle yazımızı bitirelim.</p>

<p>Yanlış Tanım:</p>
<p>“İnanılmaz güçlü, devasa bir cüce görüyorsun. Onu gördüğünde içine çok büyük bir korku salınıyor. Ona bulaşmaman gerektiğini hissediyorsun. Üstünde siyah bir cüppe, elinde ise çok keskin devasa bir balta var. Güçlü kaslarını gererek dim dik ayakta duruyor. Keskin gözleriyle gelebilecek tehlikelere karşı etrafı süzüyor. Ona baktığını farkettiğin anda sana dönerek ‘Uzaklaş yabancı!’ diyor. “</p>

<p>Bu tanım, karakteri her ne kadar çok ihtişamlı gösterse de, daha önce açıkladığımız sebeplerden dolayı baştan aşağı yanlış bir tanım.</p>

<p>Doğru Tanım:</p>
<p>“Ortalama bir cüceye göre çok daha kısa ve çelimsiz olan cücenin uzun saçları, sakallarına karışmış. Beyaz sakallarında yer yer özensiz örgüler ve bu örgülerin ucunda gümüş halkalar görüyorsun. Yaşlı cücenin yüzü kırışıklıklar ve yara izleriyle dolu. Alnının ortasında göze benzeyen silik bir dövme mevcut.“</p>

<p>Bu tanımda cücemiz her ne kadar ihtişamlı, korkutucu bir karakter gibi görünmese de, tanım tamamen kurallara uygun. Tanım yazarken amaç süper kahraman yaratmak değildir. Önemli olan her şeyin role uygun olmasıdır.</p>

<h2>15.11 Nasıl Görev Yaparım?</h2>
  
<p>Uzak Diyarlarda görev çeşitli amaçlar için yapılır. Yapılan her görev için belirli miktarda görev puanı(gp) kazanılır. Görevci Hassan'dan güçlü görev ekipmanları alabilmek için, dilek kuyusundan dilekte bulunabilmek için, emanet kasası alabilmek için, samurayların katana kutsayabilmesi, ölüm azaltabilmesi için, vampirlerin vampir olabilme yeteneğini kazanabilmesi için ve ileride eklenecek daha bir çok şey için görev puanı biriktirilmesi gerekmektedir. Görevcinin yanındayken "görev iste" komutu girilerek, görev alınabilir. Şimdilik görevler 2 tiptir: görev mobu(mob oyunun yönlendirdiği bütün yaratıklardır) öldürme, görev ekipmanı bulma. Görev istenildiğinde görevci size diyarın herhangi bir yerinde seviyenize uygun bir mobu belli bir sürede öldürmenizi ister. Bu mobun adını ve nerede olduğunu size bildirir. Ya da diyarın herhangi bir yerinde olan bir ekipmanı belli bir sürede getirmenizi ister. Bu ekipmanın bulunduğu bölgeyi ve odayı da ayrıntılı olarak size bildirir. Görevi bitirip(mob öldürme ise mobu öldürüp, ekipman bulma ise ekipmanı aldıktan sonra) görevcinin yanına gelindiğinde "görev bitti" komutu girilir. Görevin bitirilmesi karşılığında belli bir görev puanı(gp) ve bir miktar da akçe kazanılır. Görev puanınızı skor tablosundan ya da "görev puan" yazarak öğrenebilirsiniz. Görevinizin ne olduğunu unuttuysanız "görev bilgi" yazarak hatırlayabilirsiniz. Görevi bitirmek için ne kadar zamanınız kaldığını öğrenmek için "görev zaman" komutunu girebilirsiniz. "görev liste" komutuyla görevcinin sattığı ekipmanları görebilir, "görev alış" yazdıktan sonra istediğiniz görev ekipmanının adını yazarak görev ekipmanları alabilirsiniz. Örnek: görev alış kızılçanta. Görev ekipmanlarının özelliklerini öğrenmek için "görev özellik" yazdıktan sonra görev ekipmanının adını yazabilirsiniz. Örnek görev özellik kızılçanta. Eğer bir görev ekipmanına sahipseniz fakat onu kaybettiyseniz, "görev sigorta" yazdıktan sonra görev ekipmanının adını yazarak onu görevciden geri alabilirsiniz. Örnek: görev sigorta kızılçanta. Unutmayın görev komutlarının hepsi ancak görevci Hassan'ın yanındaysanız çalışır.</p>
  
<h2>15.12 Nasıl Grup Yaparım?</h2>

<p>Grup, hızlı seviye alabilmek için, oyundaki karakterlerin moblara birlikte saldırmasıdır. Mob ölünce grubun her üyesi tecrübe puanı kazanır. Grup oluşturmak için önce bir lider seçilir. Lider bütün grubu diyarda gezdiren kişidir. Bunu bir örnek vererek açıklayalım. Diyelim ki iki karakterimiz var: Jai ve Maru. Jai lider olmak istiyor. Bu durumda Maru şu komutu girerek Jai'yi takip eder: takip jai Daha sonra Jai şu komutu girerek Maru'yu gruba dahil eder: grup maru Böylece artık Jai nereye giderse Maru onu takip eder, kime saldırırsa Maru'da beraber saldırır(bu özellikler için otodestek ve takip'in açık olması gerekmektedir. Bunları açmak için otodestek ve takip aç komutlarını giriniz.) grup komutunu girdiğinizde grubunuzdaki karakterleri ve onlar hakkındaki bir takım bilgileri görürsünüz. Ganlat kanalı vasıtasıyla grubunuzdaki kişilerle karakter dışı bir yoldan iletişim kurabilirsiniz. Unutmayın sadece belli bir seviye aralığındaki (+-8seviye) karakterlerle ve yöneliminize yakın olanlarla grup yapabilirsiniz. Yani kötü bir karakter iyi bir karakterle grup yapamaz. Yansız bir karakter herkesle grup yapabilir.</p>
  
<h2>15.13 Dilek Kuyusu Nasıl Kullanılır?</h2>
  
<p>Dilek kuyusu pazar yerinden 3batı 1güney 1doğudadır. Dilek kuyusunun yanında taş ustası Hüssam bekler. Hüssam sizin için özel dilek taşları yontar ve dileklerinizin kabul edilmesi için bunları dilek kuyusuna atar. Şu anda Hüssam iki tip dilek taşı yapabilmektedir. Tecrübe taşı(her mob öldürdüğünüzde alacağınız tecrübe puanını ikiye katlar) ve görev taşı(her görev yaptığınızda kazandığınız görev puanını ikiye katlar.) Yakında taşların sayısı artacaktır. Bu taşlar belli komutlarla dilekçi Hüssam tarafından yontularak kuyuya atılmakta ve dileğiniz yerine gelmektedir. Hüssam'ın yanındayken "dilek liste" yazarsanız, dilek taşlarının listesini görürsünüz. "dilek özellik" yazdıktan sonra taşın ismini yazarsanız o taşın ne işe yaradığını öğrenirsiniz. Örnek: dilek özellik tecrübe. Eğer dilek liste yazdığınızda çıkan listede taşlar için istenen görev puanı ve parayı biriktirdiyseniz "dilek alış" yazdıktan sonra taş ismini yazarak o dilek taşını Hüssam'dan yontup kuyuya atmasını isteyebilirsiniz. Örnek: dilek alış tecrübe.</p>

<h2>15.14 Komutlara Nasıl Kısayol Atarım?</h2>

<p>Kısayol tuşları, uzun komutların kullanımında çok büyük kolaylık sağlar. Genelde rakamlar kısayol olarak atanır. Ama böyle bir zorunluluk yoktur. Bir kelime de kısayol olarak atanabilir. Fakat bu durum komutlarda karışıklıklara neden olabileceğinden rakam kısayollarını kullanmanızı tavsiye ederiz. Kısayol atama işlemi ise gayet basittir. Bunu bir örnek vererek açıklayalım. Örneğin bir savaşçı yeteneği olan ve savaşçıların en çok kullandığı komut olan 'omuz' yeteneğini 1 rakamına kısayol olarak atamak istiyoruz. Komut şudur:</p>
<p>kısayol 1 omuz</p>
<p>Bu komutu girdikten sonra şöyle bir yazı çıkar:</p>
<p>1 artık 'omuz' demek.</p>
<p>Bu kadar basit. Artık dövüş sırasında her 1 rakamı girip entera bastığınızda karakteriniz omuz atar. En büyük hatalardan biri rakamı ve kısayol atanacak komut ismini ters girmektir. Mesela şu yanlış bir kısayol atama işlemidir: kısayol omuz 1 Eğer böyle bir komut girerseniz omuz yazdığınızda 1 diye bir komut girer ki bu da anlamsızdır. Unutulmamalıdır ki kısayol komutundan sonra önce kısayol rakamı girilmeli son olarak da kısayol atanmak istenen komut girilmelidir.</p>
<p>Kısayollar özellikler büyücülerin en büyük yardımcılarıdır. Seviye ilerledikçe bir çok büyü öğrenen büyücüler için, dövüş esnasında uzun komutlar girmek zaman kaybettirir. Bu işin en pratik çözümü etkili saldırı büyülerini sıralı olarak kısayollara atamaktır. Mesela 1'e asit büyüsü, 2'ye şok büyüsü 3'e aketum primus büyüsü gibi. Ayrıca koruma büyülerini de sıralı olarak kısayola atamak her seferinde aynı komutları girmekten kurtaracaktır büyücüyü. Mesela 11'e takdis büyüsü, 12'ye kutsama büyüsü, 13'e dev gücü büyüsü gibi. Unutulmamalıdır ki saldırı her zaman hedef gösterilerek başlamalıdır. Kısayollar saldırıda ancak o zaman kullanılabilir. Yani 'kısayol 1 büyü fişek' yazarak 1 rakamına fişek büyüsünü atadıktan sonra direk 1 rakamına basıp entera basarak dövüşe başlayamazsınız. Önce saldır canavar der, canavara saldırıyı başlatırsınız. Dövüş başladıktan sonra hedefiniz belli olduğundan hedef belirtmenize gerek kalmaz ve kısayolu işte o zaman rahatlıkla kullanabilirsiniz.</p>
<p>Bulunan bütün kısayolları görmek için kısayol yazmak yeterlidir. Kısayolları iptal etmek de çok basittir. Mesela 1 rakamının olduğu kısayolu iptal etmek istiyorsunuz. Kısayolkaldır 1 yazarsınız ve o kısayol iptal edilmiş olur. Daha sonra isterseniz bu rakama yeniden bir kısayol atayabilirsiniz. Kısayolların en önemli kullanım şekli dövüş sırasındaki kaçma işlemi için kullanılmasıdır. Eğer dövüşlerden ölmeden kaçabilmek istiyorsanız mutlaka kaçma yönteminiz için kısayol atamalısınız. Bunun birkaç yolu vardır. Seviyeniz 20den düşükse ya da anımsama sözcüğü büyüsüne sahipseniz, anımsa kelimesini size uygun bir rakama atarsınız.(örn:kısayol 9 anımsa) Böylece o rakama basıp entera bastığınız anda tapınağa dönersiniz. Bazen dövüşler o kadar çabuk ilerler ki anımsa kelimesini yazana kadar ölmüş olusunuz. Bu yüzden kısayol mutlaka atanmalıdır. Aynı şeyi anımsama iksirini yudumlamak için 'yudumla anımsa' komutu için de yapabilirsiniz. (örn:kısayol 9 yudumla anımsa)</p>
<p>Bunun haricinde mush client kullananlar için programın özelliği olan keypad kısayolları vardır. Klavyenin sağ tarafında bulunan numaraları yön tuşları (k,g,d,b,a,y) ve bazı temel komutlar için kısayol olarak atayabilirsiniz. (Bu özellik için Num Lock açık olmalıdır) Bunun için Mush Client'in 'Game' sekmesinden 'Configure'e tıklanır. Çıkan alt menüde 'All Configuration' seçilir. Bu işlem sonucunda  ufak bir pencere açılır. Bu pencerede sol taraftaki listeden 'Keypad' seçilir. Burada rakamlar ve onlara atanan ingilizce kısayollar görülür. Tavsiyem bunları türkçeye çevirerek kullanmanızdır. Mesela inventory yerine envanter, score yerine skor, north yerine kuzey gibi. Böylece sağ elinizin altında hem kolay bir hareket kabiliyetine sahip olursunuz hem de temel komutlar(envanter, ekipman, skor, bak vs..) tek tuşla elinizin altında olur.</p>

<h2>15.15 Diğer Sorular</h2>

<h3>Suflörümü nasıl eski haline getireceğim?</h3>
<p>suflör tümü</p>

<h3>Bankayı bulamıyorum, nerededir?</h3>
<p>Tefeci otho: selengedeki pazar yerinden kuzey sonra batı en son da yukarı yaparsanız tefeci ye gelirsiniz. tefeci dediğimize bakmayın burası bir nevi bankadır ama para çekerken paranızın 100 de 2 sini alır. Tefeciye yatırdığınız para tamamen güvende olur. Tefeciye parayatır xxx altın komutuyla para yatırabilir paraçek xxx altın komutuyla paraçekebilirsiniz hesabınızı othonun yanında bakiye yazarak veya skor sayfasından kontrol edebilirsiniz.</p>

<h3>İksir nedir? Bir çeşit gazlı içecek mi?</h3>
<p>İksirler büyülü sıvılardır. Hazırlamak ustalık ister. Bu nedenle, diyarda iyi iksirler yapabilen az sayıda üstad vardır. Öyle bir şeydir ki iksir, iki fırıncının kurabiyesi gibi, iki iksircinin güç iksiri de birbirinden çok farklıdır. İyi ustaların iksirleri pahalıdır. Orjinallerini bulmak zordur. İyi bir iksiri anlamanın yolu yoktur. Ve ne yazık ki diyar sakinleri ve özellikle maceracılar, kötü yapım ve bozuk iksirlerden az çekmemiştir. Çekmeye de devam etmektedir. Kötü iksirler amaçlarına hizmet etmez. Ya da az hizmet eder. Uçma iksiri yudumlayıp uçan bir ölü haline gelen adamların hikayelerini duymuşsunuzdur. Ya da dev gücü beklerken körlük bulanları... İksir "güç"tür ve "kumar"dır...</p>

<h3>Görevci neden görevi bitirmediğimi söylüyor?</h3>
<p>Çünkü görevi gerçekten bitirmemişsinizdir. Göreviniz bir mobu öldürmekse ve mobu siz değil de hayvanınız ya da grup arkadaşınız öldürmüşse, görevi bitirmemiş sayılırsınız.</p>

<h3>Satın aldığım hayvandan nasıl kurtulurum?</h3>
<p>Diyelim ki bir enik aldın: “takipyok” diyerek eniğin seni takip etmesini engellersin ancak takibi açtığında enik seni yine takip etmez. “emret enik anımsa” diyerek eniği anımsatabilirsin, böylece her seferinde enik almak zorunda kalmazsın. enik tapınağa anımsar, geri döndüğünde tapınaktan alabilirsin.</p>

<h3>Otomatik yağmalıyorum. Nasıl değiştirebilirim?</h3>
<p>otoyağma komutu ile kapatıp açabilirsin.</p>

<h3>Yönelim nedir?</h3>
<p>Yönelim, Uzak Diyarlar'daki karakterlerin bir dünya görüşü olarak nasıl bir yol izleyeceklerini/izlediklerini anlatır. Üç çeşit yönelim vardır: İyi, yansız, kem.</p>
<p>İyi karakterler iyilik yapmayı, dünyayı iyi bir yere çevirmek için çalışmayı pek severler.</p>
<p>Yansız karakterler için iyi ile kötünün savaşının pek de önemi yoktur. Onlar için başka şeyler önemlidir, ya da önemli olan bi'şey yoktur.</p>
<p>Kem karakterler kötülükle doludur. "Kimi soysam, kimi kessem, bugün ne yapsam da şeytani bi'şeyler olsa" diye düşünürler...</p>

</body>
</html>
