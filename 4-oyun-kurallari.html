<!DOCTYPE html>
<html>
<body>
<h1>4 - Oyun Kuralları</h1>

<h2>Genel Kurallar</h2>

<p>1- Oyun içinde ortaya çıkan hatalar (herhangi birine) fayda sağlayıcı şekilde
kullanılamaz.</p>

<p>2- Tespit edilen hatalar ölümsüzlere bildirilmek zorundadır.</p>

<p>3- Oyun içinde cinsel, sınıfsal, dinsel taciz kabul edilemez.</p>

<p>4- Oyun içinde yer alan bazı sosyal komutlarının kullanımı tarafların hoşgörüsünü gerektirir. Bu komutlar rahatsızlık yaratacak şekilde kullanılamaz.</p>

<p>5- Ölümsüzler kurallar üzerinde diledikleri değişikliği yapma hakkına sahiptirler. Bu değişiklikler oyunculara haber verilmeksizin yapılabilir.</p>

<p>6- Kural ihlallerine ilişkin yaptırımlar konusunda yorum ve karar hakkı yalnızca ölümsüzlere aittir.</p>

<p>7- Kural ihlallerine ilişkin hiçbir karar gelecekte alınacak kararlara emsal teşkil etmez.</p>

<p>8- Uzak Diyarlar Mud'da karakter sahibi her oyuncu yukarda belirtilen kuralların hepsini kabul etmiş sayılır.</p>

<h2>Kanal Kullanım Kuralları</h2>

<p>1- DUA kanalı "hal hatır sormak" ve "sohbet etmek" için kullanılamaz.<br/>
Örnekler:<br/>
XXXX yakarıyor: 'Hatta mısınız?'<br/>
XXXX yakarıyor: 'Armageddon'da çok güzel bi ekipman varmış, nasıl bulurum?'<br/>
XXXX yakarıyor: 'Ya bu şanssızlıklar da hep beni bulur...'<br/>
XXXX yakarıyor: 'Kırk saattir niye cevap vermiyorsunuz?'</p>

<p>2- DUA kanalından cevabı bilinen, yahut kaynaklar (site, oyuncular vb.) kullanılarak öğrenilebilecek sorular sorulamaz.</p>

<p>3- Ölümsüzler DUA ile gelen mesajları yanıtlamak zorunluluğu taşımazlar.</p>

<p>4- SÖYLE kanalı RK kanalıdır. Bu kanal üzerinden RK dışı dialog kurulamaz.</p>

<p>5- BAĞIR kanalı RK kanalıdır. Bu kanal üzerinden RK dışı dialog kurulamaz.</p>

<p>6- DUYGU (EMOTE) kanalı RK kanalıdır. Bu kanal üzerinden RK dışı anlatım yapılamaz.</p>

<p>7- GANLAT (Grup Anlat) kanalı RK içi ve RK dışı konuşmaların yapılabileceği bir kanaldır.</p>

<p>8- KK (Kabal Konuş) kanalı RK içi ve RK dışı konuşmaların yapılabileceği bir kanaldır.</p>

<p>9- KD (Karakter Dışı) kanalı RK harici konuşmalar içindir. Oyuncular KD kanalı kullanılarak yapılan RK dialoglarını ciddiye almak zorunda değildirler.</p>

<p>10- Adı geçen kanalların hiçbiri argo, küfür vb. unsurlar barındıramaz.</p>

<h2>Kabal Kuralları</h2>

<p>1- Kabalların mülkiyeti ölümsüzlere aittir.</p>

<p>2- Kabal liderlerini ölümsüzler seçer.</p>

<p>3- Kabal liderleri RK yapan kişilerden seçilir ve bu tutumlarını devam ettirmeleri beklenir.</p>

<p>4- Kabal liderleri 'kabal felsefesi' ve 'kabal sorumluluğu' konularında gerçek birer lider gibi davranmak zorundadırlar.</p>

<p>5- Kabal liderleri üyelerin davranışlarından birinci derecede sorumludurlar.</p>

<p>6- Kabal liderleri üyelerinin üzerinde tüm yaptırımlara sahiptirler.</p>

<p>7- Kabal üyelerini kabal liderleri seçer. Bu konuda ölümsüzlere herhangi bir istek yöneltilemez.</p>

<p>8- Kabal üyeleri RK yapan kişilerden seçilir ve bu tutumlarını devam ettirmeleri beklenir.</p>

<p>9- Kabal lider ve üyelerinin tavırları ölümsüzler nezdinde "kabal tavrı" olarak değerlendirilir. Kabal tavırlarından kaynaklanan yaptırımlar tüm kabalı bağlayabilir.</p>

<p>10- Kaballarından atılan ya da ayrılan karakterler, Yeniyaşam hakkı kazanmış olsalar bile hiçbir surette herhangi bir kabala giremezler.</p>

<p>11- Yeniyaşam hakkını kullanmış kabal üyeleri, yeni yaşamlarında herhangi başka bir kabalın üyesi olamazlar.</p>

<p>12- Bir oyuncunun yalnızca bir karakteri, herhangi bir kabalın üyesi veya lideri olabilir.</p>

<h2>Rol Yapma Kuralları</h2>

<p>1- Uzak Diyarlar'da yapılan roller, başka oyun sistemleri, edebi metinleri ve kurgu dünyaları baz alamazlar.</p>

<p>2- Uzak Diyarlar'da oyuncu karakterleri kişiliklerine (etik ve yönelim) aykırı tavırlar sergileyemezler.</p>

<p>3- Aksi belirtilmediği müddetçe ölümsüzlerle girilen diyalogların tümünde rol yapılmak zorunluluğu vardır.</p>

<p>4- Uzak Diyarlar'da yapılan roller argo, küfür vb. unsurlar barındıramazlar.</p>

<h2>Oyuncu Katli Kuralları</h2>

<p>1- Oyuncu katli ölümlüler arası bir konudur. Bu hususta ölümsüzlerin getirdiği bir kısıtlama mevcut değildir.</p>

<p>2- Bir oyuncuyu ard arda öldürmek ölümsüzlerce hoş karşılanmayabilir.</p>

<p>3- Kabal baskınları yapabilmek için, basılacak kabala mensup mutlaka en az bir kişi oyunda bulunmalı ve bu kişi, baskını yapan karakterin OK aralığında olmalıdır.</p>

<h2>Karakter İsim Kuralları</h2>

<p>1- Karakterler için şu tarz isimler kabul edilir:<br/>
a) Modern ya da antik tarzda özgün isimler. örnek:(Takasi, Mirtuan)<br/>
b) Uygun olabilecek bileşik isimler. örnek:(Uzunbacak, Susamuru)</p>

<p>2- Karakterler için şu tarz isimler kabul edilemez:<br/>
a) Hakaret ve seksüel anlam içerenler.<br/>
b) Mitolojiden, edebiyattan alınmış isimler. örnek:(Zeus,Shakespeare)<br/>
c) Hayvan tür veya çeşitlerine ait isimler. örnek:(At, Ayı, Köpek)<br/>
d) Rasgele türetilmiş saçma isimler. örnek:(Asdfg, Qwdldkf)<br/>
e) Ünvan ve rütbe anlamına gelen isimler. örnek:(Lord,Sör,General)<br/>
f) Bilimsel terminoloji. örnek:(İspat,Mantık,Watt)<br/>
g) Nesne isimleri. örnek:(Fular,Değnek,Kılıç)</p>

<h2>Bağlantı Kuralları</h2>

<p>1- Bir oyuncu birden fazla karakterin sahibi olabilir. Fakat birden fazla karakteri aynı anda oyun içinde bulunamaz.</p>

<p>2- Bir oyuncu karakter(ler)inin şifrelerini bir başkasıyla paylaşamaz.</p>

<p>3- Bir oyuncu karakterleri arasında (her ne yöntemle olursa olsun) ekipman, para vb. şeyleri paylaştıramaz, diğer karakterine görev, tecrübe puanı, yaşam puanı vb. konularında yardımda bulunamaz.</p>

<p>4- Bir oyuncu bir başka oyuncunun 3.maddede belirtilen fiilleri gerçekleştirmesine (herhangi bir şekilde) yardımcı olamaz.</p>

</body>
</html>